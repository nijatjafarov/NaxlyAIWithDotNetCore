Gecə yaxşı keçdi. Dünən gecənin də yaxşı keçdiyini xatırlayıram sanki. Bu dəfə dünəndən fərqli olaraq saatı söndürməyə gedən zaman
başımı qapıya vurmadım. Gecə yatdımmı, əmin deyiləm. Xatırladığım gözümün önündə Onun üzü var idi və mən sanki keşikdə durmuşdum.
Dünən də, bugün də problem səhər altıdan sonra başlayıb. Zəngli saatı söndürüb gəlib yatıram və sanki şüurum gedir və pis yuxular
görürəm. Ən kritik vaxtlarda oyanıram. Şükür ki, oyanan zaman özümü təmiz hiss edirəm. Gərək altıdan sonra yatmayım. Səhər oyandıqda
isə arabir pis düşüncələrin hücumunu çıxmaqla işlər pis getmir. Özümü o qədər ümidsiz hiss etmirəm. Ona qovuşacağım ümidi var. Saat
ona qalır indi. Arif əmi gəldi və getdilər deyəsən. Narkomaniya ilə baxdığım video kimi şeylər məncə yaxşı təsir etmir. Ümumiyyətlə
pis vaxtlarımda dərdimi yüngülləşdirmək üçün etdiyim şeylər peşmanlıq verir. Dərdimi kiməsə danışmaq, bənzər dərdlərdə olan insanlar-
ın videolarına filan baxmaq və s. Yaxşıki həzin mahnılara və s. qulaq asmaqdan uzağam.
Onu yedim. Bəzən ağlıma pis fikirlər gəlsə belə bu dəfə özəl idi. Onun şipşirin olduğunu anlamaq və xoşbəxtliyi tək Onda tapmaq fikri
çox yaxşı təsir edir. Rahat olanda sanki birlikdə rahat olduğumuzu hiss etdim.
Məncə bu işin alınması üçün özgüvən oturmalıdır. Bu isə Onu sona qədər möhkəm sıxmaqla bu bəlaya qalib gələrək ola bilər bəlkə.
Bundan başqa yaxşı xüsusiyyətlərimi (xüsusilə bu məsələ ilə əlaqəli olan) artırmalı və pis xüsusiyyətlərimi azaltmalıyam. Təhlükəli
günlər yaşadığımı düşünürəm. Tanrı kömək etsin! Amin!
Mənim üçün uzun sayıla biləcək (2-3 günlük) bir müddətdir ki, Onu şüurlu olaraq ciddi dərk edib xoşbəxt ola bilmirəm. Ən qorxduğum
şey Onu hər zaman üçün qazana bilməməkdir. Bəlkə də bu müddət ərzində lazımi qədər diqqət ayırmamışam, ona görədir?
O gəlsin qorxularım keçər. Güvənməyə səbəbim olar. Təki O gəlsin. Ondan bərk yapışım.
Onu dərk edən zaman işlər düzəlir. Bayaq istəmədən biraz pis nə iləsə qarşılaşdım. Dəli olacaqdım. Çox ciddi risk kimi gəldi. Sonra
təsadüfən O gəldi. Sakitləşdim. İndi O gedən zaman yenə problemlər başlayacaq böyük ehtimalla. Ya da Onu anlamağım hormonlardanmı
aslıdır tərsinə olaraq, bilmirəm. Yaxşı olan zaman bunun tərbiyə oluna biləcək nəsə olduğunu düşünürəm, pis olan zaman isə kabus
olduğunu. Tanrı mən dəli olmadan məni qurtarsın! Amin!
Axşamüstü Şaiq əmi gəlmişdi və qapını çıxarmağa çalışırdı. Onun yanına getdim. Yaxşı oldu. Sonrasında da özümü sakit hiss edirdim.
Ümid gəlib gedir, eynilə Onun şüuruma gəlib getməsi kimi. Gələndə xoşbəxt, gedəndə bədbəxt oluram. Hər zaman səhv etmək riskindən
qorxuram. Yaxşı olanda sona qədər dözməli olduğumu düşünürəm, pis olanda isə bir sonun olacağından şübhələnirəm.
Axşam Nihadla Usif abi gəldi. Pis keçmədi. Gecə yerimə girən zaman da çox yaxşı keçdi. Onu anlaya bilirdim müəyyən qədər.