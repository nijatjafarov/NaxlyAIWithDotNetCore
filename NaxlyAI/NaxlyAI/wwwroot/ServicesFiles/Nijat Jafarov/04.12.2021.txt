Bugün fərqli gündür. Gecə yenə narahat yatdım, amma indi pis şeylərə daha az fikir verirəm. Səhər oyanan zaman beynimin və müəyyən
ölçüdə sifətimin (burun nayihəsi və s.) ön hissəsi ağrıyırdı. Yəqin bu gecənin stresini və təsirini göstərir. Səhər oyananda bu
düşüncədəyəm ki, həyatda yaxşı şeylərə diqqət verəcəyəm. Yaxşıya meyl etməyə çalışacağam. Pis çıxıb gedər. Belə biraz təkamül keçir.
Dərsə və s. bəlkə daha çox diqqət verə bilərəm. Hələ də sağalmalıyam. Dünən bir anlığına dəyərlərim getmişdi və ən pis halda idim.
O anda Tanrıya şükür ki, səhv etmədim. Sınmadım və ya bükülmədim. Ən pis halda bir şeyi xatırlamalıyam ki, ən pis halda qərar verib
iş görməzlər və döz, sınma, əyilmə. Çox daha yaxşı olacaq. Tanrı bu dəfə səhvin qarşısını aldı, ümid edirəm dərs çıxarıb qarşıdakı
anlarda səhvə yol vermərəm.
Dərsdə fasilədir hazırda. Arxa planda beynimə güc verərək mələyi düşünürəm, ön planda isə kodlama ilə maraqlanıram. Hələki təmizəm
və yaxşı gəlir. Yorula bilər beyin bəlkə və ya dəyişə bilər, amma belə sakit, nəzarətli və təmiz olmaq mənim üçün çox xoşdur.
Bugünün əvvəlkilərdən fərqi, ən azından indi belə düşünürəm ki, mənə çalışmağa imkan verə bilər və hələki çirkli şeylərə əvvəlkilər
qədər ilişmirəm. Tanrı yaxşı işlərdə mənə yardım etsin! Beynimi pisliklərdən təmizləyib yaxşıya yönəltsin! Amin!
Bugün indiyə qədər xoşbəxtəm. Yaxşı şeylərdən xoşbəxtlik almaq güvən və rahatlıq verir. Bugün Miyazaki mənə çox yaxşı təsir edib.
Ümid edirəm həqiqətən tamamilə sağala bilərəm. Bu arada Onu saat üçün yarısı idi səhv etmirəmsə ki, yedim. Yemək ərəfəsində çox
xoşbəxt idim, indi saat dörd ətrafıdır, hələ də yaxşıyam.
Tanrıya şükürlər olsun ki, saat səkkizin yarısıdır və hələ də xoşbəxt və dincəm. Ümid edirəm yaxşı insan olma yolunda irəliləyə bilə-
rəm. Tanrının izni ilə bəlkə bu gecə rahat yatıb səhər daha təmiz oyandıq, kim bilir?!
Axşam saat on olacaq və mən hələ də xoşbəxtəm. Özümü bir baxıma təmiz və yaxşıya meyilli hiss edirəm. Onun rəsminə baxan zaman xoş
hislər keçirdim. Tanrının izni ilə tamamilə təmiz olmağa ümid edirəm. İnşallah nəhayət Onunla birlikdə rahat bir gecə keçirərəm. Bu
arada yatana qədər "Gandhi" filminin iki saatını izlədim və axşam yeməyindən əvvəl də "Hovlun yeriyən qəsri" animasiya filmini iz-
ləmişdim, dediyim kimi Miyazaki çox yaxşı təsir edir.